A középkori magyar irodalom 
• történelmi és társadalmi viszonyok, 
• mondák, legendák, krónikák, munkadalok, ősköltészet...  
•  nyelvemlékeink

A szöveg szerkezete és a szövegösszefüggés
• szövegszintek (mikro- és makroszerkezet) 
• szövegfajták (szóbeli és írásbeli szöveg)

A középkori magyar irodalom

896- A honfoglalás éve, a magyarok ekkor még kalandoztak.
955- Augsburgban vereséget szenvedtek Nagy Ottó fejedelemtől.
Géza fejedelem, Szent István apja úgy döntött felveszik a kereszténységet, a megmaradásuk érdekében. 1000-ben Istvánt a keresztény egyház koronájával megkoronázzák. Minden erejével igyekezett egy keresztény feudális államot létrehozni.
A magyar irodalom első alkotásai a mondák és a népmesék voltak. Ezek szájhagyomány útján terjedtek, néhány magában őrzi a pogányság maradványait pl.: az égig érő fa, melynek ágain a magyarok ősei laktak. Csak a sámán tudott velük beszélni. A pogány hit szerint a világ szintekből áll, amit a fa köt össze. Az első verses dalaink a sámánénekek, a munkadalok, a siratóénekek és a regösénekek voltak.

A magyar irodalomhoz tartozik a magyar mondakör is, ezt 3 részre lehet osztani:
1.eredetmonda- a magyarok eredetét mutatja be (Rege a csodaszarvasról)
2.a honfoglalás és kalandozások kora (Botond, A fehér ló mondája)
3.Árpádházi mondák (Szent Margit mondája)

Az egyházi irodalomhoz a zsoltárok, a himnuszok és a szabályok tartoznak. Ezek latin nyelvűek. Az első eredeti magyarországi könyvek szentek életéről szóló legendák voltak. Ezek Mór, pécsi püspök, nevéhez köthetők- Zoerad és Benedek legendája. 
A középkorban bibliafordításokat is próbáltak. Legismertebb fordítónk Ráskai Lea volt.
A világi irodalomhoz tartoznak a krónikák (Képes Krónika), a geszták (Anonymus-Gesta Hungarorum). Ezek is latin nyelvűek és a király megbízásából készültek. Iniciálékat (díszes kezdőbetűk) és miniatúrákat (kis képecskék) használtak. A krónikákban a helyneveket nem tudták lefordítani, így létrejöttek a szórványemlékek. Első szórványemlékünk a tihanyi apátság alapítólevele I. András korából. 
Az első magyar összefüggő szövegünk a Halotti Beszéd és Könyörgés, a 12. századból. Ez egy temetéseken használt szöveg, a pap beszédét és imáját tartalmazza. 
Első magyar versünk az Ómagyar Mária-siralom. Témája vallási és világi is egyben. Mária siratja Jézust, egyben egy anya siratja gyermekét, akit elveszített. A költő próbál rímeket használni, van benne szóismétlés és alliteráció is.

A szöveg szerkezete és a szövegösszefüggés

A szöveg szavunk a sző igéből származik, olyan jelentésben, hogy kigondol, tervez. Akkor beszélünk szövegről, ha az egymás után következő mondatok egy összefüggő egységet alkotnak. Ez a megszerkesztettség. Másik jellemzője a szövegnek a teljesség és a lezártság a kommunikációs folyamatban. Fontos, hogy a mondatok szerkezetileg és tartalmilag is összefüggjenek. Ezek szerkesztéséhez bizonyos eszközöket használunk, ezeket hívjuk kohéziónak. A szövegnek van ún. makro- és mikroszerkezete. A mikroszerkezeten belül fontos szerepe van a tételmondatnak. Ez a kiindulópont, erre épülnek fel a következő mondatok. A szöveg legkisebb része a mondat. A tartalmilag összefüggő mondatokat bekezdésekbe soroljuk. A makroszerkezet azt jelenti, hogy nagyobb egységekről beszélünk. Fogalmazás esetén 3 nagy egységet nevezünk meg: bekezdés, tárgyalás, befejezés.
A szövegkohézió eszközei lehetnek nyelvtaniak (kötőszavak, névelők, névmások, határozószók…) és jelentésbeli eszközök (a szószerkezet ismétlése, rokonértelműség, felsorolás, logikai vagy tartalmi elrendeződés).
Egy szövegnél a cím is fontos. A cím általában rövid, tömör, utal magára a szövegre és fontos a figyelemfelkeltő szerepe. A címek lehetnek szimbolikusak, reklámszerűek, vagy utalhatnak műfajra is. 
