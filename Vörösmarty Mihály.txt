Vörösmarty Mihály

1825-ben a nemesség kierőszakolja az országgyűlés összehívását  és ezt a dátumot tekintjük a reformkor kezdetének Magyarországon. A reformkor legnagyobb költője Vörösmarty Mihály volt. 1800. december 1-jén született Pusztanyéken (ma Kápolnásnyék), elszegényedett nemesi családban. Vörösmarty 1816-ig diákja a fehérvári intézménynek, majd a piaristák pesti gimnáziumának poétai osztályában tanul. 1817-ben édesapja meghal. Ő elkerül a Perczel családhoz és itt nevelőként dolgozik, majd beleszeret Perczel Etelkába (Adélba). Később Görbőre ment joggyakorlatra, ahol kapcsolatba kerül a Habsburg ellenes mozgalmakkal. Pesten újra átveszi a Perczel fiúk nevelését, s közben leteszi az ügyvédi vizsgát. Az Aurora c. lap munkatársa, a romantikus triász tagja lesz, összeállítja a magyar helyesírás szabályait. 1838 elejétől fogva a Csiga vendéglőben gyűltek össze rendszeresen az írók, színészek, kritikusok, tudósok, igy jött létre a Nemzeti Kör, melynek Vörösmarty lett az első elnöke. 1843-ban feleségül veszi Csajághy Laurát, Bajza József feleségének testvérét. 1848-ban képviselővé választják. A világosi katasztrófa összetörte, írni szeretett volna, de nem bírt. Ekkor alkotta meg a vén cigányt. Váratlanul halt meg Pesten, temetése a Bach-rendszer elleni tiltakozásba torkollt.
Vörösmarty a lírai, epikai és drámai műnemben egyaránt maradandót alkotott.

Művei:
Zalán futása
Műfaj: Hősi nemzeti eposz. 1825–ben országos sikert hoz számára. Nyelvezete és verselése régies és nehézkes, hexameterben íródott.
A cselekmény két szálon fut: 
 I. Árpád harca, Zalán bolgár fejedelem ellen
 II. Délszaki tündér, reménytelen szerelme Deli Hajna iránt.
A honfoglalás befejező szakaszát írja le, mikor a magyarok legyőzik Zalán, bolgár fejedelmet.
Szereplők:
Deli Hajna – Perczel Etelka
Délszaki Tündér – Vörösmarty, aki szerelmes Hajnába, de ő Etét szereti.
Kitalált szereplők:
Hadur – a magyarok oldalán áll
Ármány – Rém isten, aki a magyarokat gátolja a hazájuk megszerzésében.
Romantikus vonások:
- reménytelen szerelem
- kitalált szereplők

Csongor és Tünde
Műfaj: filozófiai mesedráma. Két ellentétes világ kapcsolódik össze: a valóság és a mese.
Témája: Gyergyai Albert Árgirus históriája – ból meríti.
Szereplők felosztása:
1.  Képzelt világba tartozó alakok
Tünde – tündérlány, Csongor beleszeret és találkozni akar vele
Mirigy – boszorkány, ő a saját lányát akarta Csongorhoz adni
ördögfiak – Kurrah, Berreh, Duzzog – ők a boszorkánynak segítenek
Éj – 5. felvonásban van monológja
2. Evilági szereplők
 Csongor – megakarja szerezni Tündét
 Balga, Ilma – kiemeli a logikus észjárásukat, józan paraszti észt képviselik
3. Szimbolikus alakok
 Éj
 fejedelem, tudós, kalmár – Csongor a 3-as útnál találkozik velük, ők is a boldogságot keresik, mindenki elmondja, hogy hol a boldogság, fejedelem – hatalomban, kalmár – pénzben, tudós – tudományban, Csongor – szerelemben látja a boldogságot. Visszafele is találkoznak és rájönnek, hogy sem a hatalom, sem a pénz, sem pedig a tudomány nem boldogít.
Vörösmarty üzenete:
Csongor a boldogságot nem a valós világban találja meg. A boldogság az irreális világban érhető el.
Hazafias költészete:
Szózat
Műfaj: óda
Elemzés:
1. versszak – A magyar nemzetnek hazafiságra való felszólítása, ha itt születtél, itt is kell meghalnod.
2. versszak. – Bármi is történik nem szabad megfutamodni.
3,4,5. versszak – A múlt felfedezése. Azért kell ittmaradni, mert őseink az évek során sokszor megvédték a hazát a harcokban, és a nemzet legjobbjai áldozták fel az életüket a hazáért.
6,7,8,9. versszak  - Jelennel foglalkozik. A magyar nép hosszú évszázados küzdelem után itt él, a magyar hazában. Vörösmarty úgy érzi, hogy ez a nép annyit szenvedett, hogy vagy a jobb vagy a rossz élet vár rá, tehát vagy talpra áll az ország, vagy teljesen elveszik. Ez a rengeteg szenvedés, harc után nem lehet, hogy elpusztuljon a magyar nemzet. 
10,11,12.versszak – Jövőről szól. Ennyi szenvedés után most már csak jobb jöhet a magyar nemzet életében. A nemzethalál Vörösmarty képzeletében is megjelenik. Tudják, hogy vagy győznek, vagy elvesznek. Úgy érzi, hogy a magyar nemzet pusztulását milliók fogják megsiratni.
13,14. versszak –Az 1. versszakhoz hasonlít, csak az a különbség, hogy itt azon van a hangsúly, hogy légy híve. Itt már parancsol. Ezért is hogy a nemzethalál ne következzen be, ezért kell a magyar nemzetnek a hazájában megmaradni.
 A Guttenberg albumba
Műfaj: epigramma
A könyvnyomtatás 400-dik évfordulójára írta. Azt akarja elérni, hogy:
-	ne álltudomány, hanem valós tudomány legyen,
-	békét szeretne,
-	társadalmi egyenlőség legyen,
-	igazságos társadalmat akart.

Gondolatok a könyvtárban
Műfaj: filozófiai tartalmú költemény
Arra keresi a választ, hogy van-e értelme írni „Ment-e a könyvek által a világ elébb?“
Fő kérdés:
Mi dolgunk a világon? – Küzdeni kell. 
Nem lehet minden könyvet megsemmisíteni, mert vannak olyan könyvek amelyekért az írók sokszor az életüket adták. “El kell-e égetni a könyveket?“

Szerelmi költészete:
Ábránd
Műfaj: szerelmes vers
A költemény a boldog szerelem utáni vágyódás kifejezése. Vágyódás olyan szerelem után, amelyben Vörösmartynak sohasem volt része. A beteljesedett, viszonzott szerelem csak ábránd maradt az ő életében.

A merengőhöz
Műfaj: szerelmes vers
Alapgondolat: Mi teheti az embert boldoggá? ... Az élet célja nem a kincsben, hirnévben keresendő, hanem a szerelemben. 
Vörösmarty elgondolkodik azon, hogy nem az embert szereti benne, hanem a költőt. Vörösmarty attól fél, hogy a lány nem tudja elkülöníteni a hírnevet és a szerelmet. A költő a verseben arra figyelmezteti Laurát, hogy a pénz, gazdagság és a vagyon nem jelent még boldogságot.

A vén cigány
Műfaj: rapszódia
Utolsó Vörösmarty vers. A cigány ő saját maga és saját magát biztatja, arra hogy írjon.
A szenvedés után szükségszerűen valami jobbnak kell következnie. Megjelenik egy jobb kor reménye. Pusztuljon a sok gonosz ember és jöjjenek újak. Saját magát biztatja, hogy ezt az időszakot túl kell élni.
