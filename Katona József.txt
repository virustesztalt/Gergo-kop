Katona József
(1771 -1830)
 

A nemzeti drámánk megteremtője.  Kecskeméten született iparos családban. Pesten volt joghalgató itt ismerkedett meg a színház világával.Színész is szeretett volna lenni, gyakran beugrott valaki helyett.. A kor egyik híres színésznőjébe Széppataki Rózába volt szerelmes. Aki ünnepelt színésznő. Érzelmeit csupán levélben merte feltárni, s ezt is csak kézjegyével látta el. Egyetlen vígjátéka: A rózsa, vagyis a tapasztalatlan légy a pókok között, Déryné ellen irányult. A Bánk bánt 1815-ben egy drámapályázatra írta, amit az Erdélyi Muzeum hirdetett meg azzal a céllal, hogy a nyertes művel nyithassák meg az épülő kolozsvári kőszínházat. A pályázat eredményét csak 1818-ban hirdették ki , de Katona erről nem értesült. A kudarc, sikertelenség elhallgattatta benne az írót. Letette az ügyvédi vizsgát és ügyvédként működött Pesten. 1820-ban visszatért Kecskemétre, ahol alügyésszé választották. Tíz évet élt még Kecskeméten, zárkózott, szófukar különcként tartották számon. 1830-ban halt meg, hivatalába igyekezve, hirtelen a városháza kapujában. 
 A mű nemhozott számára sikert ezért az írást abbahagyta. Halála után három évvel 1833-ban adták elő először Kassán. 
1848 márc 15-én ismét játszák este a Magyar Nemzeti Színházban- ettol kezdve tartják a magyar nemzet drámájának.

Bánk bán

Műneme : dráma
Műfaja: tragédia
A Bánk bán a nemzeti harc és a szerelem drámája, és ugyanakkor a lélek tragédiája is.

A mű eredete:
A Bánk bán mondai eredetű, de történelmi hitelűnek tartott nemzeti tragédia 
1213-ban játszódik..
A cselekmény valós történelmi alapja 1213-ban történt Esztergomban, II. András (1205-1235) uralkodása alatt. A király mellőzött testvéreinek Imrének hívei gyűlölettel nézték a királyi feleség, Gertrudisnak a rokonait. A meráni Bertchtold-ház tagjai Magyarországon magas állami hivatalokat töltöttek be, és jól jövedelmező birtokokat kaptak. Miután Bánk megölte a királynét, Konstantinápolyba ment a királyhoz, hogy ítélkezzen. II. András visszaküldte Bánkot Magyarországra, és meghagyta nádori hivatalában.

Mondanivalója:
Idegen elnyomás elleni küzdelem a dráma Habsburgok ellen, mert régen a habsburgok tartották elnyomás allatt az országot. A reformkori magyarország gondjaira is rámutat. 
A színpadi történések középpontjában az élősködő idegen hatalom áll, vele szemben felsorakoznak a lehetséges magatartásformák, megjelennek a válságos helyzetből következő személyes tragédiák.

A dráma szerkezete:

Prológus: In medias res kezdés. Nincs előkészítés. Lényegretörő kezdés: figyelemfelkeltés.
Ottó és Biberach párbeszédéből az olvasó szerelmi drámára következtethet. Talán a cenzúra figyelmének elterelése lehetett az ok. Ottó és Biberach kapcsolata, Ottó Melinda iránti érzelme, Gertrudis viszonya Ottóhoz az előversengésben mutatkozik meg
Első szakasz: expozíció a bonyodalom kibontakozása.
Katona tudatosságát jelzi, hogy fölvonultatja és bemutatja a tragédia legfontosabb szereplőit, és érzékelteti a lehetséges konfliktusokat:. Az első szakaszban színre lépnek a Bojóthiak. Petúr megjelenésével  a merániak és magyarok ellentéte, a békétlenek jelszava összekapcsolja a magánéleti és közéleti konfliktust. Tiborc színrelépése újabb perspektívából világítja meg a nemzet helyzetét, és ezáltal a közéleti konfliktust erősíti. Újra színrelépnek az előversengés szereplői, Ottó elutasítja Izidóra közeledését, Melinda visszautasítja Ottót; majd a királyné kapcsolata mutatkozik meg öccsével szemben és az első szakaszt Bánk nagymonológja zárja. Ettől kezdve az egyes szakaszokat hol a közéleti, hol a magánéleti konfliktust erősítik, helyezik előtérbe.
Második szakasz: közéleti. A bonyodalom kibontakozása
Harmadik szakasz: magánéleti + Tiborc nagymonológja. 
Negyedik szakasz: összekapcsolódik a két szál. Bánk nem tudja szétválasztani magán- és közéleti problémáit. + tetőpont: a királyné meggyilkolása.
Ötödik szakasz: Megoldás. A király végül is nem ítélkezik a bán fölött, a sors már mindekinél kegyetlenebbül megbüntette.

A szereplők rendszere
Szereplők: Arany János 3 csoportot különböztet meg: 
1.	Bánk bán, Melinda. Petur, Mikhal, Simon Tiborc – szabadságért, nemzeti függetlenségért  Harcolók
2.	3. Gertrudis, Ottó, Biberach – az idegen uralom, az elnyomás megtestesítői
3.	II. Endre és köre
-	mindhárom csoport egy-egy vezéregyéniség köré csoportosul
-	a csoportok tagjai a vezéregyéniségek elveit, véleményét képviselik
-	az egyes csoportok alakjai a dráma során nem, vagy alig változtatják álláspontjaikat
-	az egyetlen kivétel Bánk bán, aki modern, romantikus, érzékeny karakter
Bánk bán köre – Melinda, Petur, Mikhál, Simon, Tiborc
-	céljuk Gertrudis önkényuralmának megdöntése
-	mindannyian elnyomott nemzet sarjai - magyarok, illetve bojóthiaiak
-	Tiborc és Melinda kivételével nemesek
-	Melinda érzékeny, finom lelkű, hűséges, de naiv
-	Petur áll a nemesi ellenállás élén
-	a magyar nemes tipikus megtestesítője: heves, indulatos, forrófejű
-	Bánknál szűkebb látókörű, nem humanista (nőgyűlölő)
-	Bánk eleinte nem kötelezi el magát mellettük, próbál királyhű maradni
-	Tiborccal folytatott párbeszéde, valamint az országjáró körútja során tapasztalt borzalmak mégis meggyőzik az ellenállás szükségességéről
-	Tiborc a leginkább szenvedő réteg, a parasztság képviselője
-	Bánkhoz közvetlen, baráti viszony fűzi
-	helyzetüket a harmadik szakaszban található monológban fejti ki
Endre köre – a király, illetve a királypártiak
-	Endre: Bánkhoz hasonló szerető férj, államférfi és igazságra törekvő ember
-	Myska (a királyfiak nevelője), Solom (Myska fia)
-	az uralkodóházat, így egészen az utolsó jelenetig Gertrudist is képviselik
-	a végén belátják, hogy Bánk tette jogos volt
Gertrudis köre – Ottó, Biberach, Izidóra
-	mindenben a királynét, illetve a merániakat támogatják
-	Ottó elkényeztetett, döntésképtelen, gyenge, gyáva kéjenc
-	minden érték hiányzik belőle, hibáival gyakran kérkedik is
Szereplők:
II. Endre, magyar király
Gertrudis, királyné
Béla, királyfi
Endre, királyfi
Mária, királylány
Ottó, Berchtold merániai herceg fia, Gertrudis öccse
Bánk bán, Magyarország nagyura
Melinda, Bánk felesége
Soma, Bánk és Melinda fia
Mikhál bán, Melinda bátyja
Simon bán, Melinda bátyja
egy zászlósúr
Petur bán, bihari főispán
Myska bán, a királyfiak nevelője
Solom mester, Myska fia
Bendeleiben Izidóra, türingiai lány
egy udvaronc
Biberach, lézengő lovag
Tiborc, paraszt
valamint: zászlósurak, vendégek, udvaroncok, udvari asszonyok, lovagok, lázadók, katonák, jobbágyok

Történet:
Előversengés (Prologus):
Ottó herceg mindenáron - ha csak egy éjszakára is - el akarja csábítani Magyarország nagyurának, Bánk bánnak erényes feleségét, Melindát. A kóbor lovag, Biberach megígéri, hogy segít neki.
Első szakasz:
Petur bán és a "békételenek" iszogatnak. Összeesküvést szerveznek, mely megbeszélésének helye aznap este Petur házában lesz. Érkezik Bánk bán, akit Petur hívott haza országjáró körútjáról, s meghívja őt is a titkos találkára. Tiborc jön, aki lopásra adta fejét, s szeretne mondani valamit a nagyúrnak, de az nem hallgatja meg. Biberach találkozik Ottóval, s ígéretéhez híven különböző porokat ad át neki, melyek egyike altató a királyné számára, a másik pedig szerelemre gyújtja majd Melindát iránta. Melinda elutasítja Ottó közeledését, Gertrudis pedig közli öccsével, hogy támogatja Melinda iránti szerelmét. Eközben Bánk elrejtőzött egy rejtekajtóban, s kihallgatta Ottó tervét. A nagyúr kétségbeesve gondolkodik, mi tévő legyen.
Második szakasz:
Petur házában gyülekeznek a "békételenek", akik pártütést szerveznek a királyné ellen, mondván kizsákmányolja az országot, s a magyar elöljárók helyett hazája fiait teszi a magyar hivatalokba. Bánk érkezik, aki végül mégis eljött a találkára. Hallva, miben egyeztek meg távollétében, meglepődik. Megpróbálja lebeszélni őket tervükről, mondván nem akarja, hogy a felkelést a nép szenvedje meg, az pedig természetes, hogy a királyné jobban szereti övéit. Már-már siker koronázza fáradalmait, ámde érkezik Biberach, aki tudatja vele a szörnyű hírt, Ottó meggyalázta Melindát. Bánk elrohan, hátrahagyva a lázadozó Peturt és társait.
Harmadik szakasz:
Melinda Bánk bocsánatáért esedezik, hiszen ártatlanul bűnös ő. Bánk elzavarja, később azonban rájön, hogy felesége valóban ártatlan. Újból feltűnik Tiborc, aki most már végre elmondja mi nyomja lelkét: a királyné kiforgatta őket minden vagyonukból, ezért kénytelen lopni éhező családjának. Bánk csak most veszi észre kivel van dolga: ifjú korában Tiborc mentette meg életét a jáderai csatában. Feleségét ezért barátjára bízza, hogy kísérje haza vidéki birtokára. A nővére elől menekülő Ottó találkozik Biberachhal, aki azonban megtagadja tőle további segítségét. A lovag, mivel bűntelen, távozni készül, ekkor azonban a herceg hátulról orvul leszúrja.
Negyedik szakasz:
A királyné hívatja Melindát, aki tébolyulva beszéli el szerencsétlenségét. Gertrudis szánja, de nem tesz érte semmit. Mikhál bán érkezik, aki, mint mondja, követként érkezett a pártütőktől. Ezt hallva Gertrudis azonban elfogatja, s hasonló szándékkal küld testvéréért, Simonért is. Érkezik Bánk, aki Mikhálra bízza fiát, majd Gertrudishoz belépve fejére olvassa a királynénak személyes és az ország iránti vétkeit. Gertrudis menekülni készül, azonban mikor a nagyúr hazáját gyalázza, megfordul, s tőrrel támad Bánkra. Ő azonban kicsavarja kezéből azt, s leszúrja a királynét. Kívülről lárma hallatszik, a zendülők törnek a szobába. A haldokló királyné gyermekei iránt kiált, majd Ottót teszi meg halála okozójának. Myska bán a királyfiakért rohan, míg Solom mester megpróbálja visszaszorítani a lázadókat.
Ötödik szakasz:
Endre, Magyarország királya győzedelmes hadjáratból érkezik haza, de itthon felesége halálának híre fogadja. Keresteti a gyilkost, de a zendülők mind tagadnak, mondván, jöttükkor a királyné már halott volt. Végül megérkezik Bánk, aki magára vállalja a szörnyű tettet. Indoklása szerint azért tette mindezt, hogy az országban ne törjön ki polgárháború. Endre el akarja vitetni, de mivel Bánk az ősi Bor nemzetség tagja, ezért felette nem ítélkezhet. Ekkor párbajra hívja, de Bánk elutasítja. Már éppen vívni készül a király helyett kiálló Solom ellen, azonban Myska ekkor tudatja mindenkivel, hogy a királyné ártatlan, az altatónak köszönhetően nem tudott semmiről. Mikhál felajánlja a kis Somát a királynak. Szomorú menet érkezik, Tiborc a halott Melindát hozza. Elmondása szerint Ottó emberei felgyújtották Bánk házát, de ő elhozta Melinda holttestét. A király végül hosszas gondolkodás után szabadon engedi Bánkot, s megengedi, hogy eltemettethesse feleségét.

Szereplok jellemzése

A főhőst, Bánkot a családi sérelem és a nemzeti elégedetlenség összefonódva mozgatja. Megfigyelhető a darab szerkezetén, hogy Katona éppen ezzel késlelteti hőse cselekvését: mire elhatározásra jutna az egyik ügyben, szeme elé tolakodik a másik, így hosszú ideig sem a politikai, sem a magánéleti konfliktus tekintetében nem tud lépni. vele, ha Gertrudis nem ragad tőrt.
Túlságosan visszafogott, túlságosan megfontolt, tépelődő  alkat: nem gyávaságból késlekedik, hanem épp azért, mert  rendkívül érzékeny, okos és nemes személyiség. Ő minden¬re gondol, mindent előre lát: számol az esetleges harc ártatlan áldozataival, a király fájdalmával, még Gertrudisban is  megérti, hogy ő éppúgy szereti hazáját, mint a magyarok az  övékét. Mennyivel egyszerűbb dolga van a nagyhangú Peturnak: ő nem tépelődik, csak tombol, s ha kiadta mérgét,  egyszerre le is csendesedik. Bánkot ez a négy felvonáson át  visszafojtott indulat teszi gyilkossá. Ha nem lenne oly fegyelmezett szinte mindvégig, a legfeszültebb órákban is,  aligha robbanna benne a feszültség ekkorát a végén.
Gertrudis nemcsak ellenfele Bánknak, hanem az ellen¬pontja is: maga a megtestesült erély, aktivitás, elszántság.  Szinte mindenkit ő mozgat a darabban. Peturékat az ő politikája teszi lázadókká, Ottó az ő biztatására tart ki a mármár feladott csábítási terv mellett. Ő hívja magához  Bánkot, ő kéri rajta számon viselkedését, pedig épp neki  kellene számot adnia tetteiről. Hajszál híja, hogy nem ő  tesz pontot a történet végére: éppenséggel könnyű elkép-zelnünk róla, hogy ő teszi el láb alól a kellemetlen ellenfelet.
Ahány olvasó, annyiféleképpen ítélheti meg: mennyiben felelős a tragédiáért ő, mennyiben Bánk bán. A gyilkosság mindenképpen elítélendő tett (találhatna Bánk más megoldást is) - ráadásul a nádor merénylete szöges ellentétben áll a saját fennen hangoztatott elveivel, a törvényesség tiszteletével. Az sem menti Bánkot, amit a király előtt hoz fel mentségére (a polgárháborús veszély), hisz egyetlen pillanat műve a gyilkosság, s inkább tűnik hirtelen felindulással okolhatónak, semmint átgondoltan-megfontoltan hozott nádori ítéletnek.
Más logikát követve mégis Gertrudist kell a főbűnösnek tartanunk. Bánk önmagából kivetkőzve cselekszik, amikor öl: mi sem idegenebb tőle, mint ez a radikális cselekvés, amelyet rögtön a következő pillanatban meg is tagad: „Ni! - reszket a bosszúálló!" (Aligha gyávaságból vagy rémületében reszket, inkább mert iszonyodik saját tettétől.) Az egyéniségéből való kivetkőzés, „kivetkőztetés" viszont Gertrudis bűne, háromszorosan is. Ő teszi a házasságában megtaposott, nemzetiségében megalázott, ráadásul az utolsó pillanatokban is provokált férfit gyilkossá, mégpedig azzal, hogy elzár előle minden visszalépési lehetőséget: a követet tömlöcbe vetteti, az öccsét futni hagyja, Bánkot még a halála előtti percekben is sértegeti. Nemcsak szó szerinti értelemben származik Gertrudistól a tőr, amellyel ledöfik, hanem jelképesen is: ő gyárt a szelíd Bánkból gyilkost, aki aztán meg is öli őt.
II. Endre alakja kidolgozatlan; egyetlen vonása a nemeslelkűség. Felesége fölött érzett gyászát éppoly méltósággal éli át, mint a kegyelemgyakorlást - de hogy ezen túl milyen ember, nemigen lehet megmondani. Az uralkodó nem lehet gonosz - csendül ki Katona darabjából.


TIBORC panasza:
        Ő csorda számra tartja gyűlevész
        Szolgáit! éppenséggel mintha minden
        Hajszála egy őrzőt kivánna; sok
        Meránit, olykor azt hinné az ember,
        Hogy tán akasztani viszik, úgy körül
        Van véve a léhűtőktől, s mi egy
        Rossz csőszt alig tudunk heten fogadni.
        Ő táncmulatságokat ád szűntelen,
        Úgy, mintha mindég vagy lakodalma, vagy
        Keresztelője volna: és nekünk
        Szívünk dobog, ha egy csaplárlegény az
        Utcán előnkbe bukkanik, mivelhogy
        A tartozás mindjárt eszünkbe jut.
        A jó merániak legszebb lovon
        Ficánkolódnak - tegnap egy kesej,
        Ma szürke, holnap egy fakó: - nekünk
        Feleség- és porontyainkat kell befogni,
        Ha veszni éhen nem kivánkozunk.
        Ők játszanak, zabálnak szűntelen,
        Úgy, mintha mindenik tagocska bennek
        Egy-egy gyomorral volna áldva: nékünk
        Kéményeinkről elpusztúlnak a
        Gólyák, mivel magunk emésztjük el
        A hulladékot is. Szép földeinkből
        Vadászni berkeket csinálnak, a-
        Hová nekünk belépni nem szabad.
        S ha egy beteg feleség, vagy egy szegény
        Himlős gyerek megkívánván, lesújtunk
        Egy rossz galambfiat, tüstént kikötnek,
        És aki száz meg százezert rabol,
        Bírája lészen annak, akit a
        Szükség garast rabolni kényszerített.
