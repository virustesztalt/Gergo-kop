	Mikszáth Kálmán


	  Mikszáth Kálmán 1847. január 16-án született a Nógrád megyei Szklabonyán (Sklabiňa). 
	  Mikszáth diákkora a kiegyezés körüli évekre esett. A rimaszombati egyesült protestáns gimnázium első hat osztályát 1857 – 1863 között végezte. A gimnázium két utolsó évfolyamát már Selmecbányán (Banská Štiavnica) fejezte be (1864 – 1866).
	  A gimnáziumi évek után a pesti egyetemre került jogot tanulni (diplomát azonban nem szerzett). Mindenesetre Balassagyarmaton végezte joggyakornoki munkáját Mauks Mátyás principálisnál. Itt ismerte meg élete egyetlen szerelmét, Mauks Ilonát, a szolgabíró lányát. A vagyontalan fiatalembert nem látták szívesen Mauksék.
	  Mikszáth hamarosan Pesten kapott állást mint újságíró. 1873 – ban a szülők tudta nélkül feleségül vette Mauks Ilonát, aki ezáltal a mohorai jómódból a pesti szegény sorsba csöppent. Ötévi nyomorgás után Mikszáth válást ajánlott fel neki,mert nem kívánta kitenni feleségét a további nélkülözéseknek.
	  1878 – ban meghívást kapott Szegedre, a Szegedi Naplóhoz. Szegeden ismerte meg a magyar parasztot, s itt is írta első elbeszéléseit a magyar parasztról (Szeged könyve).
	  Írásaiban gyakran idézte szülőföldjét, s annak szlovákjait, palócságát. Műveit két kötetbe foglalta Tót atyafiak és A jó palócok címmel. A megjelent két novelláskötet által ismertté vált, s anyagi megbecsülése sem maradt el. Ismét levelet írt volt feleségének, újból megkérte kezét, s 1882. december 31 – én másodszor is összeházasodtak. Ezt követően akadémiai tagságot kapott, országgyűlési képviselő lett.
	  Mikszáth később parlamenti képviselő lett, azonban nem érezte jól magát a parlamentben.
	  Mikszáth életének utolsó évtizedét Horpácson, Nógrád megyei birtokán töltötte. Fürdött a népszerűségben. Negyvenéves irói jubileumát óriási pompával ünnepelték országszerte.
	  Tizenkét nappal a jubileumi ünnepség után 1910. május 28 – án meghalt.

	Mikszáth Kálmán regényeiben nagy előszeretettel ábrázolja a dzsentrik – et (süllyedő félben lévő nemesség). Elbeszéléseinek általában szlovák főhősei vannak, akikre jellemző a szegénység.
	  Mikszáth műveiben megjelenik az anekdotikus realizmus, ami annyit jelent, hogy történeteinek van valóságalapja, összes története alapul valamin. 

	Mikszáth világképe, parasztábrázolása

	  Jellemző Mikszáth műveire az éles megfigyelőképesség. A fordulatos történet, furcsa kaland érdekli. Áradó mesélőkédv jellemzi. Műveire jellemzőek a balladás sejtések, valamint sok babonát, hiedelmet dolgoz bele műveibe. Megtalálható elbeszéléseiben a bűn – bűnhődés motívuma.
	  Nála a táj él, főszereplővé lép elő, s néha beleavatkozik az emberek életébe. A falusi idillek mélyén gyakran nyugtalanító tragédia rejlik.
	  Az író igyekszik tompítani a tragikus események élét. Általában ragyogó emberi jellemeket mutat be, akikkel legtöbbször tragikus események történnek. Mikszáth a paraszti életet nemesi szemmel látja, ezért a hétköznapi gondok nem jutnak el hozzá. Tehát Mikszáth Kálmán Móriczcal ellentétben nem reálisan festi meg a parasztsorsot.


	Népi tárgyú elbeszélései

	  Bede Anna tartozása
	  A mű tárgyalással kezdődik. Belép az utolsó résztvevő, egy fekete szemű kis teremtés. Egy írást húz elő, ami Bede Anna félévi fogházbüntetését tartalmazza orgazdaság miatt. Végül is a magát Annának kiadó hölgy száján kicsúszik, hogy ő Erzsi, Anna testvére, s Annát épp egy hete temették el. A parancsolat akkor jött, amikor már testvére halott volt. Akkor ígérte meg neki anyja és Erzsi, hogy mindent jóvá tesznek, amit a szeretője, Kártony Gábor miatt követett el. Az elnökre nagy hatással volt a naiv lány, s az azt felelte neki, hogy hibás írást küldtek hozzájuk, s Anna ártatlan volt. A lány mindezt el is hitte.
	Mondanivaló: -    tisztesség ( a büntetést mindenképp be kell tartani, „a törvény az törvény”),
	-	a szegény ember butasága, naivsága (más helyett nem lehet a büntetést  letölteni),
	-	az egyszerű ember törvénytől való félelme.

A néhai bárány
A történet színhelye Csoltó, egy dombos falu, ahol főleg a szegényeknek veszett el 
mindene az árvíz hatására. Kiöntött a Bágy folyó, ez okozta a szerencsétlenséget.
	Az öreg Sós Pál a többiekkel együtt eresztette le a folyóba az esővizet (ő lakik lenn, ahol a víznek már nincs mit elvinnie).
	A vízen úszott egy tulipános láda, benne a majornoki Baló Ágnes kelengyéje. A láda tetején égy picike bárány ült, két fekete folttal a hátgerincén és piros pántlikával a nyakában. Eltűnik a láda bárányostul együtt. A felső végen még mindenki látta, de az alsóvégiek már nem, mivel Sós Pál kertjénél nyomaveszett. A bárány a 8 éves Baló Borcsa Cukri báránykája volt. Az emberek gyanusítani kezdték Sós Pált. Elindult a lányok apja, Baló Mihály megkeresni lányai dolgait. Az apa felkutatta Sós Pál házát, de nem talált semmit. Erre Ágnes elhatározta, hogy furfanggal próbálkozik. Egy hétig járt Ágnes kérdezősködni – eredménytelenül – még meg is betegedett. Bodokra kocsival ment érte apja és testvére. Hazafelé tartva találkoztak Sós Pál urammal, aki már a vadonatúj ködmönében díszelgett. Borcsa odament hozzá, s követelte tőle báránykáját. A lány megrántotta a ködmönt, s az leesett a földre. Borcsa fejecskéjét odaszorította, ahol a bélésen két barna folt látszott.
	Mondanivaló: az embertelen gondolkodás. A gazdag hiába gazdag, még a szegénytől is elveszi amije van. Az árvíz is súlytotta a lányokat, de még Sós Pál is hozzájárult ahhoz, hogy a lányok még szegényebbé váljanak. Az uraság nem ismeri a határokat, mindent csak elvenni akar.

	Tímár Zsófi özvegysége
	A történet szerelmi háromszögként indul – megjelenik a hűség és a hűtlenség is. A paraszti világban hűtlenséget elkövető férj bűnhődése törvényszerű. Ebben a novellában eltűnik az idill, s a tragikus az, hogy ami elveszett, az visszaszerezhetetlen.
	A történet Bágyon játszódik. 
	Tímár Zsófit férje, Péter megcsalta, s elment egy másik asszonnyal. Egy év elteltével, egy ragyás öregasszony látogatott el Zsófihoz, aki üzenetet hozott férjétől. Péter arra kéri Zsófit bocsásson meg neki, s menjen el hozzá a 3. faluba, Gózonba, ahol a bádogtornyot reparálják.
	Péter akarta a torony tetejére feltenni a keresztet, mert onnan akarta látni, vajon el jön – e felesége. A magasból meglátta feleségét. Ekkor Péter keze megreszketett, szeme elhomályosult, lezuhant. Épp akkorra érkezett meg Zsófi. A holttest fölé borult, átkarolta, s könnyei megeredtek.
Az a fekete folt
	A  cím a novella végső jelenetére utal, a leégett akol helyére.
	A történet valahol a Felvidéken játszódik, a szabadságharc után körülbelül egy hét alatt zajlanak az események. A helyszín szinte idilli (fehér fal, piros tető, füstölgő kémény, tulipánok...). 
	Olej Tamás: a falubeliek az erdők vadállatának hívják, mert nem sírt a felesége temetésén. Az üresség jelzi mély fájdalmát. Boris temetése után minden üres számára. 16 év után is a felesége hangját hallja a szélben. Olej valójában egy érző, szenvedő lény. Életében legfőbb érték a juhai.
	Olej egyenként ismeri mindegyiket, s mi is előbb ismerjük meg a nyájat, mint a lányát, Anikát. Azért ilyen elnyújtott a nyáj bemutatása, hogy annál nagyobbnak tűnjön a büntetés. Még a háborúba sem megy el a nyáj miatt.
	Anika: naiv. Olej sajnálja, hogy nem fiúnak született, mert akkor juhász lehetett volna. Anika sok utalást tesz arra, hogy a Taláry herceg csábítja. Olej sokáig nem fogja fel a dolgot.
	A műben a fő ellentét Olej és a herceg között van. A Taláry herceg tiszteletlen Olejjel szemben, be sem mutatkozik. Nyíltan udvarol Anikának, gyakorlatilag meg akarja venni őt.
	Olej talpig becsületes, egészen az alkuig. A herceg felajánla neki a brezinai aklot. Olej lelkében küzdeni kezd az önvád és a kísértés. Végül a tisztesség kerekedik felül, de egy percig meginog, s utal arra, hogy tudtán kívül kellett volna elvinnie Anikát.
	A történtek után gyötörni kezdi a bűntudat, a lelke nem bírja elviselni a becstelenség tudatát. Sír, ez a mélypont. Nem tud szembenézni saját lelkiismeretével. Még a természet is bűnét olvassa a fejére. Hallja a felesége számonkérő hangját.
	A novellában a bonyodalom a herceg látogatásával kezdődik. A csúcspontot az alku jelenti. A befejezésben bontakozik ki a tragédia, látható a balladákra jellemző bűn – bűnhődés motívum, saját lelkiismerete bünteti meg a főhőst. Az akoltól fosztja meg magát, felgyújtja azt, miután eladta lányát, s így eladta becsületét is. A legsúlyosabb büntetést vonja magára.
	Az akol helyén marad egy fekete folt. Ez a folt egy szégyenfolt Olej lelkén, mely soha el nem tűnik.

	Lapaj, a híres dudás
	Hosszas bevezetés előzi meg a cselekményt. Lapaj ősei is mind juhászok voltak, akik kint élték életüket a határban. Lapaj egész életét az állatok között tölti, jobban meg van velük, mint az emberekkel, akik szerinte kiismerhetetlenek. Egy fiatal lány settenkedik Lapaj szerény kunyhója körül. A lány kérlelte, hogy nézze őt meg jól, majd futásnak eredt, s belevetette magát a folyóba. Lapaj, már csak a sikoltást hallotta.
	Ami ezután történt, az jobban megrázta a híres dudást. Egy síró kisbaba volt elrejtve a kunyhójában. A falu bábájának akarta adni a kisbabát, hogy nevelje fel, azonban a döntés – mely egész életére szólt – hirtelen született meg benne: visszavette a gyermeket a bábától. Másnap egyetlen értékét, a dudáját eladta egy anyakecskéért. Lapaj, aki nem kötődött senkihez, egyszerre értette meg a gondoskodás, a szeretet fogalmát.

Mikszáth regényei
Korai (kis) regények

	Két választás Magyarszágon
	Ebben a könyvében Mikszáth a nemesi vármegye visszáságait mutatja be.
	A parlament volt a századvégi Magyarország dzsentrijének legkedveltebb színtere. Innen emelte ki Mikszáth egyik legjobban megrajzolt alakját, a dzsentri parazita kitűnő figuráját, nagyságos Katánghy Menyhért országgyűlési képviselő úr alakját.
	A regény formája nem klasszikus. Az első rész Katánghy Menyhért vázlatos életrajzát, házasságát és mandátumhoz jutását tárgyalja. A második rész Katánghy feleségéhez írt 12 levelét, a harmadik rész A körtvélyesi csíny pedig Katánghy újabb választási hőstettét örökíti meg. Katánghy rajzában Mikszáth a züllő dzsentri világába vezet be minket. 
	Katánghy foglalkozása fürdőorvos.Valójában egyetlenegy betege sincsen, mígnem egy napon megérkezett az első igazi páciense, akit aztán feleségül is vett. Menyhért azonban nem a lányba, hanem abba a száz aranyba szeretett bele, amit a gyógykezelés után ígértek neki. Kiderült, hogy feleségének sem volt az égvilágon semmi hozománya. Katánghy sem házassága, sem fürdőorvosi szélhámoskodása révén nem tud vagyont szerezni, ezért elhatározza, hogy beáll képviselőnek.
	Katánghy Menyhért történetének befejező része A körtvélyesi csíny. Katánghy ismét megpróbálja  képviselőnek jelöltetni magát.Az sem zavarja, hogy a körtvélyesi képviselőségre már megvan a jelölt. Megválasztása érdekében a miniszterelnökhöz fordul.Végül eléri célját.
	Mikszáth mindkét oldalt leleplezi. Megmutatja az egyik oldal gonoszságát, aljasságát, kigúnyolja a másik oldal ostobaságát és szűklátókörűségét.

Új Zrinyiász
A mű a legjelentősebb Mikszáth – regénynek számít. Megszületésének  közvetlen ihletője II. Vilmos német császár 1897 – es magyarországi látogatása. A látogatás célja az volt, hogy a bomlani kezdő Habsburg monarchia megnyerje Magyarországot.
A regény témája a nemzeti hiúság. Mikszáth megfúvatja Gábor arkangyal trombitáját, és 332 évvel halála után feltámasztja Szigetvár hősét, Zrínyi Miklóst.
Mikszáth Zrínyit a jelenbe helyezi, az írónak ez lehetőség arra, hogy kritikát mondjon kora társadalmáról. Zrínyi miután felébredt, rájön, hogy semmi sem változott, minden ugyanolyan rossz maradt.
	Zrínyi lesüllyed a magyar társadalmi osztály züllött és alacsony szellemi színvonalára. Mielőttt teljesen elsüllyedne, ugyanúgy megdicsőülten meghal, mint Zríni az eredeti Zrínyiászban. 
	Az írói gúny nem őt leplezi le, hanem a kort, annak közéleti viszonyait teszi felelőssé Zrínyi sorsáért.

	Beszterce ostroma
	Mikszáth legkedvesebb regénye. Regényhőse, Pongrácz István, aki valóban létező személy volt.
	A főhős, Pongrácz István egy gróf, aki rendes, segítőkész, csak egy kicsit bolond, mert úgy él kastélyában, mint a középkori ősei néhány évszázaddal korábban. Nem halad a korral.
	Pongrácz a lovagvilágban, két – három évszázaddal korábbi időben él. Kíméletlenül bánik mindenkivel, nőt nem szeretett.

	A szereplők
	Pongrácz István gróf a saját életfelfogása szerint becsületes. A lovagiasság szabályai szerint jár el akkor is, amikor megtámadja Besztercebányát. Alakjában az író a magyar főnemesség haladással való szembefordulását is bemutatja.
	További szereplők: Behenczy báró (arisztokrata), Trnovszky testvérek (a gazdag polgárság képviselői, s a nemzeti problémák hordozói), Estella, Apolka és Tarnóczy Emil (a regény fiatal szerelmespárja).




Nagyregények

	Különös házasság
	A regény az egyházat bírálja. Az egyház a feudalizmus támogatója, kemény politikai szerepe van, s hatalmas vagyonnal rendelkezik. A regényben elmondott fő esemény: a házasság, a per a valóságban is megtörtént. Azonban a valóság eltér a regényben elmondottaktól; Buttler és Dőry Mária házassága allítólag szerelmi házasság volt. A gróf azonban hamar ráunt feleségére, de az egyház nem engedélyezte házassága felbontattatását.

	A regény főhőse, Buttler János dúsgazdag gróf a történet elején eljegyzi Horváth Piroskát, régi szerelmét. Mikor Buttler szomszédja,  báró Dőry István megtudja, hogy lányát a helybeli plébános teherbe ejtette, a botrány elkerülése céljából lányát férjhez adja Buttler Jánoshoz.
	A lányt teherbe ejtő bűnös pap, Szucsinka plébános a kastély egyik szobájában összeadja Dőry Máriát és Buttlert vattával betömött fülű tanúk előtt.
	Buttler mindenáron szabadulni akar a kényszerű házasságból. Hiába veti latba hatalmas vagyonát, s vesztegeti meg a főpapokat, azok ígysem hajlandóak érvényteleníteni az erőszakkal létrejött házasságot, mert akkor be kellene ismerniük, hogy hibáztak.
	A gróf azonban kitart szándéka mellett. Eközben a „házasfelek“ között is folyik a küzdelem. Dőry Mária beköltözik Buttler kastélyába, megszüli leánygyermekét, s közben reménykedik, hátha meglágyul iránta a gróf szíve. Buttler azonban menekül előle. Végül nem marad más számára, mint olyan országba költözni, ahol nincs papi uralom. Vagyonát – nehogy Dőry Mária kezére jusson – szétszórja nemes célokra, majd hamarosan halálhírét kelti. Egy viaszbábut temetnek el helyette, ő pedig szerelmével, Piroskával eltávozik az országból, hogy boldogan élhessen.
	Ez a befejezés jellemző Mikszáthra. Tudja, hogy abban a világban nem diadalmaskodhat Buttler igazsága.

	A szereplők jellemzése
	Buttler János passzív szereplője a műnek. Fiatal, értelmes, okos, tanult (egyetemre jár). Magyarország egyik leggazdagabb főura, sárospataki diák még, amikor megtörténik a kényszerházasság. Dőry Máriát tiszta szívből gyűlöli.
	Bernáth Zsiga Buttler leghűségesebb barátja, sárospataki iskolatársa. Zsiga Butlerrel együtt küzd a házasság érvénytelenítéséért.
	A megyei nemesség egyik alakja a műben Fáy István, Buttler gyámapja. Becsületes, hazáját szerető magyar ember.
	A regény rokonszenves alakja Medve doktor. Medve nem szeret senkit, a környék nemesei iránti megvetését ki is mutatja.
	Egyszerű ember Tóth György, a kocsmáros, az elszegényedett nemes. Jó szándékú, de fél Dőrytől.
	A Buttler pártján álló Horváth Miklós annak a polgárnak a típusa, aki az eszével szerezte vagyonát.
	Horváth Piroska szeretetre méltó, hűségesen vár évekig Buttlerre.
	A nemesség Mikszáth bírálatának célpontja. Ezek közül kiemelkedő alak Dőry báró. Mikszáth őt ellenszenvesnek rajzolja.
	Az egyház képviselőit a haszon, a hatalomvágy vezérli. A főpapság teljes erkölcsi züllését Pyrker érsek alakján keresztül ábrázolja Mikszáth. Pyrker a Buttlernek tett ígéretét megszegi.
	Vidonka, az egyszerű szlovák legény.

A regény szerkezete és stílusa
A regény két nagy szerkezeti tömbre oszlik. Az első rész 14 rövid fejezetből áll, a második rész 25 fejezetből.
Mikszáth nem fejezi be egyértelmű megoldással a regényt. A fiatalok sorsát illetően bizonytalanságban hagyja az olvasót, jelezve azt, hogy a szép, boldog életet ezen a Magyarországon nem találhatja meg az ember.

Noszty fiú esete Tóth Marival
Ennek a regénynek az alapötletét is egy valóban megtörtént esetből merítette. A megtörtént eset lényege, hogy egy húszéves dzsentrifiú megszöktetté a milliomos Ungár Lajos lányát, az apa azonban a botrány ellenére sem volt hajlandó a megalkuvásra: látszólag belement a házasságba, valójában azonban bosszút állt a gátlástalan vőlegényen. A lányát az esküvő napján külföldre küldte, s a vőlegény rokonságának kiadta az útját Ennek a történetnek a kiszínezett regénye A Noszty fiú esete Tóth Marival.
Mikszáth a műben a dzsentrit bírálja, aki egyre inkább lefelé süllyed.

A mű főhőse, Noszty Feri az elszegényedett dzsentri típusa. Noszty Ferit az apja azért irányította katonai pályára, hogy így próbálja megmenteni a tönkrement család rangját. Feri azonban váltót hamisít, ezért meg kell válnia huszárhadnagyi rangjától. Ezután nincs más választása, mint hogy gazdag lányt keressen magának. A választása Tóth Marira esett. Fondorlatos cselekkel igyekezett behálózni a lányt. 
Amikor Tóth Mihály leleplezi és kiutasítja őt, még neki áll feljebb.

A regény szereplőinek jellemzése
Noszty Ferire jellemző a jó modor, elegancia, bár gátlástalan és jellemtelen. A Tóth Marival tervezett házasság kudarcát is egykönnyen kiheveri.
Az öreg Noszty Pál, Feri apja a befolyásos dzsentri típusa. Sikerült a képviselőházba is bejutnia. Vagyona, földje már nincs, de régi életmódját szeretné folytatni. A vagyon gyarapítása érdekében lányát, Vilmát is érdekházasságba kényszeríti.
Vilma, Feri testvére. Annak barátjába, a becsületes, de szegény Malinkába szerelmes, de nem megy hozzá feleségül, hanem Kopereczky-hez, mert a család érdeke ezt úgy kívánja. A gazdag bárót nem szereti.
Máli néni a Noszty család egyik tagja. Tóth Mari megszerzésének a terve az ő ötletén alapul.
Kopereczky Izrael Izsák báró, egy felvidéki származású zsidó arisztokrata. A kapzsi zsidó pénzember típusa. Buta, tanulatlan ember. Tudatlansága miatt kellemetlen helyzetekbe kerül. Végül megválasztják főispánnak. A szolgabírói székbe ülteti sógorát, Ferit.
Tóth Mihály alakjában az író a feltörektő polgárság képviselőjét mutatja be. Keményen dolgozik, majd kivándorol Amerikába, ahol jelentős vagyonra tesz szert. Hazatérése után kórházakat létesít Magyarországon. Józan életmódot folytat, ellenszenves számára a dzsentri léha és élősködő életmódja. Mindent megtesz, hogy a lányát megóvja a csalódástól, ezért derít fényt Noszty Feri múltjára és megakadályozza a házasságot.
Felesége, Tóthné viszont más jellem. Benne a nagyravágyó polgárasszony típusát rajzolja meg az író. Minden vágya, hogy a nemesekkel rokonságba kerüljön. Önző asszony, aki célja elérése érdekében lánya boldogságát is hajlandó lenne feláldozni.
Tóth Mari fiatal, szép, bájos teremtés. Fél, azt gondolja, hogy mindenki csak a pénzét akarja. Így udvarlóit kételkedve fogadja. Noszty Ferivel egy szüreti mulatságon ismerkedik meg. Mari meg akar győződni Feri szerelméről, ezért öltözik át a szobalány ruhájába. Szerelmes lesz a szélhámos dzsentrifiúba, mert őszintének és becsületesnek hiszi. Mindaddig harcol szerelméért, amíg meg nem győződik Feri igaz szándékairól. Az esküvő végül elmarad.
Velkovics György, a trencséni polgármester alakjában a nemessé lett polgárt mutatja be Mikszáth. Tóth Mihály fiatalkori barátja. Átlátta, hogy Feri miért udvarol Rozália lányának (Feri barátnője Mari előtt), s időben kiadta az útját.

A regény szerkezete és stílusa
Az író legnagyobb regénye. Utal a regényben az ország nemzetiségi viszonyaira is, s az osztálykülönbségeket is láttatja.

A fekete város
Mikszáth „legkomolyabb“ regénye. A mű csak az író halála után jelent meg. Cselekménye a Rákóczi féle szabadságharc idején játszódik. Mikszáth Görgey alispán és Lőcse városának (fekete város) ellenségeskedését ábrázolja. Hiteles rajzot adott a XVIII. század elejének atmoszférájáról, a polgárváros szokásairól. A cselekményt Görgey alispán lányának, Otrokócsy Görgey Rozáliának és a fiatal lőcsei polgárnak, Fabríczius Antalnak romantikus szerelme egészíti ki.
A regényben a nemesség miatt bukik el a szabadságharc. Mikszáth bemutatja a harcot, s azt is, hogy nem is foglalkoznak vele (se a nemesség, se az alacsonyabb réteg). Éppen ezért bírálja a polgárságot, s a nemességet is, azt, hogy egyik réteget sem érdekli a harc. Rájön Mikszáth, hogy a polgárság sem jobb, mert ugyanolyanok mint a nemesek.
