A középkori világirodalom
• román és gótikus stílus,
• egyházi és világi irodalom
• Dante- Isteni színjáték, Villon- Kis- és Nagy Testamentum

A világ nyelvei és osztályozásuk
• nyelvtípusok,
• nyelvcsaládok,
• kétnyelvűség kérdései
• a magyar nyelv helye a világ nyelvei közt,
• nyelvújítás módszerei

A középkori világirodalom
Kb. 100 évnyi irodalmat sorolunk ide. A Római Birodalom felbomlása utántól számítjuk, 476-tól. Új államok jönnek létre, ideológiai alapja a kereszténység. Feudális rendszerek alakulnak ki, hűbérúr és jobbágy. A hatalom alapja a föld volt, a leggazdagabb az Egyház volt. A legnagyobb nézet az volt, hogy minél jobban szenvedsz a Földön annál nagyobb dicsőség vár a Mennyben. Létrejönnek a szerzetesrendek, akik kertészettel gyógyászattal, tanítással és könyvmásolással foglalkoztak. Emellett létrejöttek a lovagrendek, akik az uralkodóhoz voltak hűségesek. A művészek legtöbbször névtelenek maradtak. Az irodalom nyelve a latin volt.
Az építészetben két stílus jelent meg: 
•	román- kis ablakok, vastag falak, dísztelen belső terek, oszlopsorok, többhajós építészet, erődszerűek.
•	gótika- díszes, könnyedebb, nagy ablakok, hatalmas épületek, csúcsívet használ, célja az ámulatba ejtés. 

Az irodalmat 3 nagy csoportra lehet osztani:

1.	egyházi jellegű irodalom
- ez az irodalom a kolostorokra jellemző
-legendák-szentek életéről szólnak, himnuszok-ide tartoznak azok is melyekben Mária siratja fiát, példázatok
2.	lovagi irodalom
-központjuk várak, királyi udvarok
-hadjáratokat, reménytelen szerelmet, nagy csatákat mutat be
-a lovagok célja a gyengék védelme
-készültek lovagi eposzok, lovagi regények, trubadúr dalok
-a trubadúr dalokban keveredik a vallás az élet szépségével és a lovagi erényekkel.
3.	városi (polgári) irodalom
-jellemző rá a lázadás, a humor és a kritika a feudális rendszer ellen

Dante Alighieri- olasz származású költő, stílusa már a reneszánszra utal. Fő műve az Isteni Színjáték, amely egy túlvilági utazást mutat be. A költő bejárja a túlvilág tartományait: a poklot, a purgatóriumot és a Paradicsomot. Az út bemutatja hogyan tisztul meg az ember a bűneitől. Mind a 3 rész 33 énekből áll, ezt megelőzi az 1 énekből álló előének. A mű eredeti címe Commedia volt, az Isteni jelzőt (Divina) Boccaccio adta neki. A művet Babits fordította le. Műfaja filozofikus költemény, de eposznak is tartják, keverednek benne a dráma, epika és líra jegyei. Dante elindul szerelme Beatrice után. A lány, aki a Paradicsomban vár, megkéri az ókori római költőt Vergiliust, hogy kísérje el Dantet. A költő végigmegy a pokol mind a 9 körén. A poklot úgy mutatja be, mint ami tölcsér alakú melynek közepén Lucifer van, aki a 3 főbűnöst sanyargatja (Júdás, Brutus, Cassius). A két utazó Luciferen keresztül jut be a Purgatóriumba, ami 9 gyűrűből áll. Innen átjutnak a Paradicsomba, ami 9 égből áll. A költő itt találkozik szerelmével Beatricével.
Francois Villon- francia költő, erkölcstelen életet élt. Többször halálra ítélték. Elhagyta Párizst, későbbi életéről nem tudunk semmit. Újfajta műfajt teremtett, ez a ballada. Elég sajátos tematikában írt. Gyakran írt a halálfélelemről, lelki gyötrődésről. Vallásos művei is jelentek meg, bár azt állította nem tisztel semmilyen törvényt. Fő művei a Kis testamentum és a Nagy testamentum. Villon verseinek többségét Faludy György fordította.
A Kis testamentum egyfajta végrendelet humorosan írva. „Vagyonát” ismerőseire hagyja (3 nyaláb szalma, magtermés, kardja). 40 nyolcsoros versszakból áll. A versszakok végének többségét ajánlással zárja: egy hercegnek, Jézushoz…
A Nagy testamentum egyfajta lírai önéletrajz tele filozofikus gondolatokkal. Arra keresi a választ, hogy ki ő és hol a helye a világban. A művet a záróballadával fejezi be, E/3-ban ír magáról. A ballada komor hangulatát humorral fűszerezi.

 A világ nyelvei és osztályozásuk
Szerkezetük szerinti felosztás:
1.	Elkülönítő/izoláló nyelvek: nem használnak ragokat és képzőket, a szórend a hangsúly és a hanglejtés dönti el a mondatok jelentését. (mandarin)
2.	Hajlító/flektáló nyelvek: elöljárókat és ragokat használnak, többféle toldalék jellemzi őket. (angol, német, szlovák)
3.	Toldalékoló/agglutináló nyelvek: gazdag toldalékrendszer jellemzi őket, ezek segítségével változtatnak a szó jelentésén. (magyar)

Eredet szerinti osztályozás:
Az egymással rokonságban levő nyelvek egy nyelvcsaládba tartoznak. 9 nagy nyelvcsaládot ismerünk:
1.	indoeurópai nyelvek- iráni nyelvek, ind nyelvek (cigány), szláv nyelvek, germán nyelvek, újlatin nyelvek, balti nyelvek (lett, litván), kelta nyelvek (ír, skót), görög nyelv, albán nyelvek
2.sémi-hámi (arab, héber)
3.finnugor (finn, magyar)
4.altáji (üzbég, mongol, török)
5.kaukázusi (grúz)
6.dravida (indiai nyelvek)
7.sino-tibeti (mandarin, thai)
8.maláj-polinéz (polinéz, indonéz)
9.bantu (afrikai nyelvek)

Finnugor nyelvcsalád felosztása: ugor ág: magyar, vogul (manysi), osztják (chanti)
	finn ág: permiek, volgaiak, baltiak, lapp
	szamojéd ág: enyec, nyenyec, szölkup
