           Csokonai Vitéz Mihály 

Csokonai 1773-ban született Debrecenben. Apja egy református lelkész fia, borbély és seborvos. Korán meghalt és az özvegynek két fiával együtt el kellett hagynia addigi otthonukat, s egy kis nádfedeles házban húzták meg magukat.
Csokonait Debrecen nevelte fel. 1780-tól a debreceni református kollégium tanulója volt, főiskolai tanfolyamra iratkozott, majd papnövendék lett. Messze kiemelkedett a többiek közül. Olvasótársaságot szervezett. Tudott olaszul, latinul, megtanult franciául, németül, görögül, ismerkedett az angollal, a héberrel és a perzsával. Professzorai a poéta-osztály vezetésével bízták meg. Műveltségéről és olvasottságáról legendák keringtek. Kazinczyval levelezett, ekkor születtek legkiválóbb filozófiai alkotásai: Az estve, Az álom és a Konstancinápoly. 1795-ben kizárták a kollégiumból, mert felutazott Pestre Martinovicsék kivégzését megnézni, s azután nem tudott elszámolni a rábízott iskolai pénzzel. Debrecenből Sárospatakra ment jogot tanulni, itt aztán abbahagyta tanulmányait, még főiskolai oklevelet sem szerzett. 
Ezek után Pozsonyba sietett mecénást keresni. Egyszemélyes verses hetilapot indított Diétai Magyar Múzsa címmel. Vállalkozása kudarcba fulladt, s csak Széchényi Ferenc segítsége mentette meg a börtöntől. Ekkor Komáromba ment, ugyanazon céllal, s itt ismerte meg Vajda Juliannát – Lillát. Csokonai a házasság alapjaként megpróbált biztos polgári állást szerezni: a keszthelyi Georgikonban szeretett volna professzor lenni, s a csurgói gimnáziumba is pályázott tanárnak. Végül is itt lett helyettesítő tanár. 
A gimnáziumnak mindössze kilenc diákja volt és egy tanára felszerelés és tankönyvek nélkül. Ennek ellenére lelkesen fogott hozzá munkájához: tankönyveket és színdarabokat írt diákjai számára. Itt születtek: Jövendölés az első oskoláról a Somogyban, Cultura, Az özvegy Karnyóné és a két szeleburdiak, Dorottya.
           Miután helyettesítési ideje lejárt, szűkösen élt. Minden egyéb terve zátonyra futott. Utolsó éveiben új verset már alig írt. Művei kiadását nem érhette meg. Életében mindössze két kötete látott napvilágot, amelyik közül az egyik a Dorottya. 
            Nagyváradon Rhédey Lajos gróf feleségének temetésén felolvasta a Halotti versek című filozófiai költeményét. Itt megfázott, tüdőgyulladást kapott. Majd 1805-ben, 32 éves korában meghalt. Debrecenben, a Hatvan utcai temetőben helyezték örök nyugalomra. 

Költészete
A magyar felvilágosodás legnagyobb költője. Nagyon sok stílusirányzat fellelhető költészetében: -     felvilágosodás és klasszicizmus
-	rokokó
-	rousseau-i szentimentalizmus
-	népiesség
Felvilágosodás és klasszicizmus:
Konstancinápoly: jellemzői 
             -    Voltaire egyházellenessége
-	Konstancinápolyi utcák színes forgataga
-	A szultán háreme, „dáma-bibliothéka”
-	Költői játékosság: beszél a múzsához
-	Újra a szabadban: az óriási mecsetek, templomok leírása
-	„Denevér babona!, Bagoly vakbuzgóság!”
-	indulatos kritika a vallási fanatizmus ellen
-	rousseau-i gondolatok: eszményíti a természetet, az elvakultság, babona, haladás fékezője.
-	Utal a katolikus vallásra is
-	Hisz az eljövendő korban
Az estve: jellemzői
-	keserű társadalombírálat
-	rousseau-i gondolatok: vissza a természetbe
-	a természet romlatlanságának hirdetése
-	a magántulajdon megjelenése megszünteti az emberek egyenlőségét
-	nagyon szép alkonyleírással indul
-	változatos színhatás
-	természet búcsúzása a nappaltól, pacsirták fülemilék dala

Rokokó a költészetében 
Rövid, könnyed, játékos versek, ahol a költő a viszonzott szerelmet írja le. Ezek a versek még Lilla megismerése előtt születtek, nem tudni kinek címezte őket Csokonai. Néhányszor Laurát, Rózát emleget:
Tartózkodó kérelem (egy tulipánhoz) – csupa játékos vidámság. Rokokó vonás a virágok említése: tulipán, nárcisz, rózsa... A vers alapja az igazi „égető szerelem”, amelyre egyedüli gyógyír a lány. A versből boldogság árad.
A boldogság – A Lilla-szerelem időszakából való ez a vers. Ahogyan azt a cím is sejteti, a boldogságról van szó. Az 5 érzékszerv segítségével fogalmazza meg az idilli hangulatot: virág látványa, illata, szellő érzékelése, friss eper íze, Lilla dalolgatása.
            
Szentimentalizmus a költészetében 
Már szomorú, melankolikus jellegű verseket sorolunk ide, tele szentimentalizmussal. Lilla elvesztése után keletkeztek ezek a versek, amikor már a szerelmi csalódás gyötri a költőt: 
Reményhez – Az egész versben a költő a reményhez beszél, de nem alakul ki párbeszéd, hisz kérdéseire nem kap választ. Eleinte még a boldog szerelmi érzést írja le. A reményt majdhogynem istenségnek nevezi. Csalódik. Később a természet leírásával folytatódik a vers, aminek a segítségével a beteljesült szerelmet ábrázolja. Végül pedig előtör a fájdalom, szomorúság, kiábrándultság. 
 A tihanyi Ekhóhoz
 A magányossághoz
            
Népiesség a költészetében 
Szegény Zsuzsi a táborozáskor
Parasztdal
Szerelemdal a csikóbőrös kulacshoz
Jövendölés az első oskoláról a Somogyban
Özvegy Karnyóné s a két szeleburdiak
Cultura
A méla Tempefői
Dorottya – Komikus eposz. 4 énekből áll: ebédig, estvéig, éjfélig és hajnalig. A cselekmény színhelye Eszterházy herceg kaposvári kastélya. Művében szatirikus és dévaj hangnem érződik. Fő eszköze a paródia. Az úri társaságot hazafiatlannak, felszínesnek, kultúrálatlannak mutatja be, aki elhagyja a nemzeti hagyományokat és az idegent majmolja. A mű kerete egy farsangi bál, ahol a vénkisasszonyok harcolnak a házasodni nem akaró férfiak ellen. Az ő vezetőjük Dorottya. A halandók harcába persze az istenek is beleavatkoznak. Így Dorottya és a többi vénkisasszony elnyerik a jutalmukat: megfiatalodnak és megházasodnak.


A Reményhez (1803) című versnek sajátos kontraszthatása van, mely a tartalom és a forma ellentétéből fakad. A megfogalmazott teljes lemondás ellentétben van a csengő-bongó rokokó formával, a művészi kifejezés mögött érezhető nemes emberi tartással. A vers szépsége, verszenéje oldja is a kifejezett fájdalmat. A ritmus mindvégig trochaikus, 5-6 szótagos sorok váltakoznak. A keresztrímek négy soronként alkotnak egységet.
A jelenből a régmúltba, majd a közelmúltba lépünk, s visszatérünk a jelenbe. – Amint azt a cím is jól érzékelteti – a remény messzi, el nem érhető, meg nem fogható, melynek óriási hatalma van. A második szakasz – rokokó pompával ábrázolt virágoskert képében – az élet bizakodó korszakát jellemzi. Ezt követően a képsor a visszájára fordul, téli pusztulás és kietlenség kerekedik felül. A befejező korszak visszatér a kezdő képhez, ezáltal alakul a mű kerete. Ekkor hangzik el a búcsú – Lillától, a szerelemtől, a reménytől.
